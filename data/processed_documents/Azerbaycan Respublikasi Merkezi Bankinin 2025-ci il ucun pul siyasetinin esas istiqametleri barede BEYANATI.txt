AZӘRBAYCAN RESPUBLİKASI MӘRKӘZİ BANKININ 2025-Cİ İL ÜÇÜN PUL
SİYASӘTİNİN ӘSAS İSTİQAMӘTLӘRİ BARӘDӘ BӘYANATI
Möhtәrәm Prezident cәnab İlham Әliyevin müәyyәn etdiyi iqtisadi strategiyanın
uğurla hәyata keçirilmәsi nәticәsindә 2024-cü ildә dә ölkәdә makroiqtisadi sabitlik
qorunmuş vә iqtisadi artım davam etmişdir. Cari ilin iqtisadi nәticәlәri 2025-ci ilә
makroiqtisadi sabitlik göstәricilәri üzrә nikbin proqnozlara әsas yaratmışdır.
Azәrbaycan Respublikası Mәrkәzi Bankı 2024-cü ildә qiymәtlәr sabitliyinә
yönәldilmiş pul siyasәti hәyata keçirmişdir. Pul siyasәti qәrarları inflyasiyanın
dinamikası vә ortamüddәtli dövr üzrә inflyasiyanın risk balansında baş verәn
dәyişikliklәr nәzәrә alınmaqla verilmişdir. Cari ildә illik inflyasiya hәdәf diapazonuna
(4±2%) qayıtmışdır. Pul siyasәtinin әmәliyyat çәrçivәsinin tәkmillәşdirilmәsi vә
bununla faiz kanalının ötürücülüyünün güclәndirilmәsi üzrә islahatlar davam
etdirilmişdir.
2025-ci ilin pul siyasәtinin әsas istiqamәtlәri “Azәrbaycan Respublikasının
Mәrkәzi Bankı haqqında” Azәrbaycan Respublikasının Qanunun 28-ci maddәsinә
uyğun olaraq işlәnәrәk ictimaiyyәtә açıqlanır.
2025-ci ildә dә Mәrkәzi Bankın pul siyasәti inflyasiyanın aşağı vә stabil
sәviyyәdә saxlanılmasına yönәldilәcәkdir. Pul siyasәti qәrarları yenilәnmiş
makroiqtisadi proqnozlar, ortamüddәtli dövrә inflyasiyanın xarici vә daxili amillәri
üzrә risk balansının dәyişimi әsasında verilәcәkdir.
Әvvәlki illәrdә olduğu kimi pul siyasәti çәrçivәsinin tәkmillәşdirilmәsi
istiqamәtindә islahatlar davam etdirilәcәkdir.
I. 2024-cü ildә hәyata keçirilәn pul siyasәti vә onun nәticәlәri
2024-cü ildә pul siyasәti monetar şәrait (maliyyә bazarlarının göstәricilәri olan
faiz, mәzәnnә vә s.) vasitәsilә inflyasiyanın hәdәf daxilindә saxlanılmasına
yönәldilmişdir. Pul siyasәti alәtlәri pul siyasәtindәn kәnar (avtonom) amillәrin
monetar şәraitә tәsirlәrinin neytrallaşdırılmasına xidmәt etmişdir.
Dövlәt Statistika Komitәsinin mәlumatına әsasәn 2024-cü ilin noyabrında 12
aylıq inflyasiya 4.4% olmuşdur. Noyabr ayında әrzaq mәhsulları üzrә illik 4.4%-lik
inflyasiya qeydә alınmış, qeyri-әrzaq mәhsulları 2.2% bahalaşmışdır. İllik xidmәt
inflyasiyası isә bu dövrdә 6% tәşkil etmişdir. Tәnzimlәnәn qiymәtlәrin, hәmçinin
mövsümi xarakter daşıyan kәnd tәsәrrüfatı mәhsullarının qiymәt dәyişimi nәzәrә
alınmadan hesablanan illik baza inflyasiyası noyabrda 3.9% tәşkil etmişdir.
İllik inflyasiyaya cari ildә bir sıra xarici vә daxili amillәr tәsir etmişdir. Tәrәfdaş
ölkәlәr üzrә orta çәkili inflyasiyanın pik sәviyyәlәrlә müqayisәdә düşmәsi, elәcә dә
manatın nominal effektiv mәzәnnәsinin möhkәmlәnmәsinin davam etmәsi
inflyasiyaya azaldıcı tәsir etmişdir. 2024-cü ilin 11 ayında manatın qeyri-neft ticarәt
çәkili nominal effektiv mәzәnnәsi 7.1% bahalaşmışdır. İnflyasiyanın azalmasına
hökumәtin vә Mәrkәzi Bankın qiymәtlәr sabitliyinin tәmin edilmәsi istiqamәtindә son
illәr hәyata keçirdiyi siyasәt dә öz töhfәsini vermişdir.
2024-cü ildә dә valyuta bazarında sabitlik olmuş, 11 ayda Mәrkәzi Bankda
Azәrbaycan Respublikasının Dövlәt Neft Fondunun (ARDNF) valyuta satışlarının
hәyata keçirilmәsi üzrә 87 valyuta hәrracı baş tutmuşdur. Bu hәrraclarda bazarın
xarici valyutaya tәlәbatı tam ödәnilmişdir. 2024-cü ildә Mәrkәzi Bankın valyuta
bazarında satışları әsasәn dövlәt layihәlәri vә xarici valyutada öhdәliklәrin
azaldılmasından irәli gәlәn strateji әhәmiyyәtli dövlәt xәrclәrinin icrasına dәstәk
mәqsәdi ilә hәyata keçirilmişdir.
2024-cü ildә pul siyasәtinә dair qәrarlar faktiki vә proqnozlaşdırılan inflyasiyanın
hәdәflә (4±2%) müqayisәsi vә risk balansında baş verәn dәyişikliklәr nәzәrә
alınmaqla verilmişdir. Dövr әrzindә faiz dәhlizi parametrlәri öncәdәn nәzәrdә
tutulmuş qrafik üzrә 8 dәfә müzakirә edilmişdir. Mәrkәzi Bankın İdarә Heyәtinin pul
siyasәtinә hәsr edilmiş ilk 3 iclasında uçot dәrәcәsinin 8%-dәn 7.25%-ә, faiz
dәhlizinin yuxarı hәddinin 9%-dәn 8.25%-ә, dәhlizin aşağı hәddinin isә 6.5%-dәn
6.25%-ә endirilmәsi ilә bağlı qәrarlar qәbul edilmişdir. Son 5 iclasda isә faiz
dәhlizinin parametrlәri dәyişmәz saxlanılmışdır. Edilәn dәyişikliklәr mәrkәzi uçot
dәrәcәsi olan simmetrik dәhlizin formalaşmasına gәtirib çıxarmışdır.
2024-cü il әrzindә pul siyasәti alәtlәri maliyyә bazarlarında gedәn proseslәr vә
bank sisteminin likvidlik mövqeyi nәzәrә alınmaqla tәtbiq edilmişdir. Pul siyasәti
hәdәflәrinә nail olmaq üçün açıq bazar әmәliyyatları, daimi imkan alәtlәri vә mәcburi
ehtiyatlardan istifadә olunmuşdur. Açıq bazar әmәliyyatları qismindә sterilizasiya
mәqsәdilә 28 günlük, 84 günlük, 168 günlük vә 252 günlük notların yerlәşdirilmәsi
üzrә müntәzәm hәrraclar davam etdirilmişdir. Açıq bazar әmәliyyatları üzrә kәmiyyәt
parametrlәrinә dair qәrarlar likvidliyin monitorinqi vә proqnozlaşdırılması әsasında
verilmişdir. Profisitli dövlәt büdcәsi şәraitindә hökumәt hesablarının dәyişiminin bank
sistemindәki likvidliyә azaldıcı tәsirlәrini nәzәrә alaraq Mәrkәzi Bank sterilizasiya
әmәliyyatlarının hәcmini azaltmışdır. Noyabr ayının sonuna notlar vasitәsilә
sterilizasiya olunmuş vәsaitin toplam qalığı 300 mln. manat tәşkil etmişdir ki, bu da
2023-cü ilin sonunda olan portfelin hәcmi (1320 mln. manat) ilә müqayisәdә 4.4 dәfә
azdır. Mәcburi ehtiyat normalarında hesabat dövründә dәyişiklik edilmәmişdir.
Bununla belә ötәn ilin sonlarından tәtbiqinә başlanılan yeni differensiallaşdırma
meyarları ilә bağlı anlayışların izahları, onların hesablanması ilә bağlı müvafiq
qaydalarda dәqiqlәşmәlәr aparılmışdır.
Monetar әmәliyyatlar banklar tәrәfindәn likvidliyin effektiv idarә olunmasına,
banklararası bazarda aktivliyә vә gәlirlilik әyrisinin formalaşmasına müsbәt tәsir
etmişdir. Hesabat dövründә banklararası bazarın hәm tәminatsız, hәm dә tәminatlı
sektorunda aktivlik müşahidә olunmuşdur. 11 ayda Blumberq platformasında banklar
arasında milli valyutada 94.4 mlrd. manat mәblәğindә 3365 әqd bağlanmışdır. Bu
әmәliyyatların 97%-nin müddәti 1-3 günlük olmuşdur. Bu dövrdә banklararası REPO
bazarında 10.3 mlrd. manat hәcmindә 630 әqd bağlanmışdır. Ötәn ilin müvafiq dövrü
ilә müqayisәdә Blumberq platformasında bağlanılan әmәliyyatların hәcmi 3.4
dәfә, banklararası REPO bazarındakı әmәliyyatların hәcmi isә 2.3 dәfә artmışdır.
Tәminatsız pul bazarında faizlәr dövr әrzindә faiz dәhlizinin dәyişiminә reaksiya
vermiş, orta faizlәr Mәrkәzi Bankın faiz dәhlizi daxilindә formalaşmışdır. 2024-cü ilin
noyabr ayında banklararası tәminatsız pul bazarında 1-3 günlük әmәliyyatlar üzrә
2
orta faiz dәrәcәsi (1D AZIR) 7.66% tәşkil etmişdir. Qeyd edәk ki, hesabat dövründә
banklararası pul bazarı üzrә faizlәrin kommunikasiyasının güclәndirilmәsi
istiqamәtindә dә işlәr görülmüşdür.
Tәhlillәr göstәrir ki, pul siyasәti qәrarlarının faiz kanalı ilә ötürücülüyü tәdricәn
yaxşılaşmaqdadır. Belә ki, banklararası faizlәrlә bәzi depozit növlәri üzrә faizlәr eyni
istiqamәtdә dәyişir. Eyni zamanda banklararası pul bazarındakı faizlәr müxtәlif
müddәtli qiymәtli kağızların da gәlirliliyinә tәsir edir.
2024-cü ilin 11 ayında manatla pul bazası 1.4%, manatla geniş pul kütlәsi (M2)
isә 2.1% azalmışdır. Әvvәlki illәrdә olduğu kimi cari ildә dә hökumәt hesabları
qalıqlarının dәyişimi pul tәklifinә tәsir edәn mühüm amillәrdәn biri olmuşdur. Dövr
әrzindә Mәrkәzi Bankın sterilizasiya әmәliyyatlarının hәcminin azaldılması pul
tәklifinә artırıcı tәsir etmişdir.
2024-cü ildә Mәrkәzi Bankda tәhlil vә proqnozlaşdırma işinin tәkmillәşdirilmәsi
davam etdirilmiş, model çantası genişlәndirilmiş, әvvәlki illәrlә müqayisәdә daha çox
tәdqiqat işi yerinә yetirilmişdir. Pul siyasәtinin transmissiya kanallarının tәdqiqi
genişlәndirilmişdir.
Pul siyasәtinin effektiv kommunikasiyası hesabat dövründә dә diqqәtdә
saxlanılmışdır. Pul siyasәti qәrarlarına dair press-relizlәr müvafiq analitik şәrhlәrlә
dәrc edilmiş, müntәzәm mәtbuat konfransları keçirilmişdir. Canlı yayımlanan
mәtbuat konfranslarında başlıca makroiqtisadi göstәricilәrin proqnozları vә faktiki
inflyasiyanın amillәr üzrә bölgüsü açıqlanmışdır. 2024-cü il üzrә son hesabat
dövründәn başlayaraq qabaqcıl beynәlxalq tәcrübә nәzәrә alınmaqla “Pul siyasәti
icmalı”nın strukturunda vә mәzmununda bir sıra yeniliklәr edilib. Dәyişikliklәr әsasәn
makroiqtisadi proqnozlar bölmәsinin әlavә olunmasını vә monetar sferada gedәn
proseslәrin daha әtraflı tәhlilini әhatә edir. Gәlirlilik әyrisinin hәftәlik әsasda
qiymәtlәndirilmәsi vә yayımlanması tәmin edilmişdir. Sahәlәrarası maliyyә
axınlarının tәhlilinә dair rüblük hesabatlar vә 2023-cü ildә yerinә yetirilmiş tәdqiqat
işlәri rәsmi saytda yerlәşdirilmişdir. Pul siyasәti qәrarları vә onların әsaslandırmaları
rәsmi internet sәhifәsi ilә yanaşı sosial şәbәkәlәr vasitәsilә infoqrafiklәr formasında
da paylaşılmışdır. Maliyyә sektorunun nümayәndәlәri, elәcә dә müstәqil iqtisadçı
ekspertlәrlә görüşlәr davam etdirilmişdir. Geniş auditoriyaya video formasında
әhatәli materiallar tәqdim edilmiş, aktual mәsәlәlәrlә bağlı bir çox müsahibәlәr
verilmişdir. Mәrkәzi Bankın bәzi tәdbirlәrinin ictimailәşdirilmәsi pul siyasәti
mesajlarının ötürülmәsinә müsbәt tәsir etmişdir. Media nümayәndәlәri üçün
maariflәndirici tәdbirlәr davam etdirilmişdir. Media mәnsubları üçün keçirilәn tәlimlәr
pul siyasәti qәrarları, tәdiyә balansı, pul siyasәti alәtlәri, pul siyasәtinin
transmissiyası kimi mövzuları әhatә etmişdir.
II. 2025-ci ildә pul siyasәti
2.1. 2025-ci ildә pul siyasәtinin mәqsәdi vә çәrçivәsi
2025-ci ildә pul siyasәti Mәrkәzi Bankın başlıca mandatı olan qiymәt
sabitliyinin tәmin edilmәsinә, inflyasiyanın müәyyәn edilmiş hәdәf daxilindә
3
sabitlәşmәsinә yönәldilәcәkdir. Pul siyasәti çәrçivәsinin tәkmillәşdirilmәsi
istiqamәtindә islahatlar davam etdirilәcәkdir.
“Azәrbaycan Respublikasının 2022-2026-cı illәrdә sosial-iqtisadi inkişaf
Strategiyası”na uyğun olaraq pul siyasәtinin hәdәfi növbәti ildә dә illik inflyasiyanı
4±2% sәviyyәsindә saxlamaqdan ibarәt olacaqdır. Әvvәlki illәrdә olduğu kimi növbәti
ildә dә hәdәf göstәricisi Dövlәt Statistika Komitәsi tәrәfindәn hesablanan istehlak
qiymәtlәri indeksinin son 12 ayda dәyişimi olacaqdır.
Mәrkәzi Bankın son (oktyabr 2024) proqnozlarına görә 2025-ci ildә illik
inflyasiyanın 5.8% әtrafında olacağı gözlәnilir ki, bu da hәdәfә uyğundur. Mәrkәzi
Bank 2025-ci ildә dә inflyasiya amillәrinin hәrtәrәfli tәhlili әsasında özünün inflyasiya
proqnozlarını müntәzәm yenilәyәcәkdir. Ümumi inflyasiya ilә yanaşı baza
inflyasiyanın da dinamikası davamlı şәkildә tәhlil olunacaqdır. Eyni zamanda
inflyasiya gözlәntilәrinin qiymәtlәndirilmәsi davam etdirilәcәkdir.
Qiymәtlәr sabitliyi ilә bağlı bir sıra xarici vә daxili risklәr aktuallığını saxlayır.
Növbәti ildә dә xarici faktorlar – dünya bazarında әmtәә qiymәtlәrinin dinamikası,
tәrәfdaş ölkәlәrdә inflyasiya proseslәri vә iqtisadi aktivlik ölkәdәki inflyasiya
proseslәrinә tәsir göstәrәcәkdir. Geosiyasi gәrginliyin davam etmәsi şәraitindә
sözügedәn xarici faktorların dәyişkәn olaraq qalacağı gözlәnilir. Mәcmu tәlәbin izafi
genişlәnmәsi ehtimalı, qiymәtlәri dövlәt tәrәfindәn tәnzimlәnәn mәhsul vә xidmәt
tariflәrinin dәyişimi, habelә inflyasiya gözlәntilәrinin artması isә qiymәt sabitliyi üçün
daxili risk mәnbәlәridir.
2025-ci ildә dә pul siyasәtinin ötürücülüyündә mәzәnnә kanalının başlıca rol
oynayacağı gözlәnilir. Manatın nominal effektiv mәzәnnәsi inflyasiya idxalına
әhәmiyyәtli tәsir göstәrәn amillәrdәn biri olaraq qalacaqdır. Beynәlxalq analitik
mәrkәzlәrin ikitәrәfli mәzәnnәlәr üzrә proqnozları әsasında aparılan son
hesablamalara görә 2025-ci ildә dә manatın nominal effektiv mәzәnnәsi
möhkәmlәnmә istiqamәtindә dәyişәcәkdir.
Növbәti ildә dә Mәrkәzi Bankın faiz dәhlizi iqtisadiyyatda monetar şәraitә tәsir
göstәrәn әsas vasitәlәrindәn biri kimi istifadә edilәcәkdir. Faiz dәhlizinә dair qәrarlar
inflyasiyanın xarici vә daxili amillәri üzrә risk balansının dәyişimindәn, habelә
yenilәnmiş makroiqtisadi proqnozlardan asılı olaraq qәbul edilәcәkdir. Әvvәlki illәrdә
olduğu kimi 2025-ci ildә dә faiz dәhlizinin Mәrkәzi Bankın İdarә Heyәtindә öncәdәn
müәyyәn edilmiş qrafikә uyğun müzakirәsi nәzәrdә tutulur.
Mәrkәzi Bankda tәhlil vә proqnozlaşdırma potensialının artırılması növbәti ildә
dә diqqәtdә saxlanılacaqdır. Proqnozlaşdırma vә siyasәt tәhlili sistemi çәrçivәsindә
model aparatı qabaqcıl tәcrübәlәr әsasında mütәmadi tәkmillәşdirilәcәk,
tәdqiqatların әhatә dairәsi vә dәrinliyi artırılacaqdır. Alternativ statistik mәlumat
bazalarının әhatә dairәsinin genişlәndirilmәsi mәqsәdilә dövlәt tәşkilatları vә özәl
qurumlarla әmәkdaşlıq davam etdirilәcәkdir.
Növbәti ildә yeridilәn pul siyasәtinin kommunikasiyasının institusional
әsaslarının güclәndirilmәsi davam etdirilәcәkdir. Aydınlıq, ardıcıllıq, şәffaflıq vә
öngörülәbilәnlik pul siyasәtinin kommunikasiyasının әsas prinsiplәri olacaqdır.
Kommunikasiyada başlıca hәdәf qrupları maliyyә bazarı iştirakçıları, media,
akademik dairәlәr, iqtisadçı ekspertlәr, sahibkarlar, hökumәt vә geniş ictimaiyyәt
4
olacaqdır. Hәyata keçirilәn pul siyasәti il bağlı hesabatlarda ölkәdәki makroiqtisadi
vәziyyәt vә onun perspektivlәri üzrә Mәrkәzi Bankın qiymәtlәndirmәlәri barәdә
mәlumatlar tam vә operativ şәkildә açıqlanacaqdır. 2025-ci ildә öncәdәn ictimaiyyәtә
açıqlanmış qrafikә uyğun olaraq Mәrkәzi Bankın siyasәt qәrarlarına dair press-
relizlәri müvafiq analitik şәrhlәrlә dәrc edilәcәk vә müntәzәm mәtbuat konfransları
keçirilәcәkdir. Rüblük әsasda analitik icmalların açıqlanması davam etdirilәcәkdir.
Mәrkәzi Bankın fәaliyyәti rәsmi internet sәhifәsi, habelә “Youtube”, “X”, “Instagram”,
“Linkedin” vә “Facebook” sosial şәbәkәlәri vasitәsilә mütәmadi işıqlandırılacaqdır.
Müxtәlif hәdәf qrupları ilә görüşlәr vә maariflәndirici tәdbirlәr davam etdirilәcәkdir.
Kommunikasiyanın tәkmillәşdirilmәsindә beynәlxalq tәşkilatların tövsiyәlәrindәn dә
istifadә edilәcәkdir.
Pul siyasәtinin Mәrkәzi Bankın digәr fәaliyyәt istiqamәtlәri, o cümlәdәn maliyyә
sabitliyi üzrә siyasәtlәrlә uzlaşdırılması növbәti ildә dә diqqәtdә saxlanılacaqdır.
Ölkәdә maliyyә dәrinliyinin artırılması, maliyyә sabitliyinin qorunması, rәqәmsal
ödәnişlәrin genişlәndirilmәsi növbәti ildә dә pul siyasәtinin effektivliyinә müsbәt tәsir
edәn amillәr olacaqdır. Monetar siyasәtdә iqlim dәyişikliyindәn vә elәcә dә yaşıl
keçiddәn qaynaqlanan inflyasiyanın tәsirlәri üzrә tәhlillәr davam etdirilәcәkdir.
COP29 әrәfәsindә Mәrkәzi Bankın İdarә Heyәti tәrәfindәn tәsdiq edilәn Yaşıl
Taksonomiya perspektivdә zәruri hallarda yaşıl keçidә pul siyasәti ilә dә dәstәk
vermәk üçün әsas yaradır.
2025-ci ildә dә mәcmu tәlәbin ölkәnin istehsal potensialına adekvat şәkildә
artmasını tәmin etmәk üçün xüsusilә fiskal vә monetar siyasәt arasında effektiv
koordinasiya mühüm әhәmiyyәt kәsb edir. Qeyd edilәnlәri nәzәrә alaraq Mәrkәzi
Bank pul siyasәtinin iqtisadi siyasәtin müxtәlif istiqamәtlәri ilә koordinasiyasının
güclәndirilmәsi istiqamәtindә tәşәbbüslәri davam etdirәcәkdir. Tәşkilatlararası
makroiqtisadi koordinasiyanın tәmin edilmәsindә İqtisadi Şura mühüm rol
oynayacaqdır.
2.2. 2025-ci ildә pul siyasәtinin әmәliyyat hәdәflәri vә alәtlәri
2025-ci ildә Mәrkәzi Bank pul siyasәti hәdәflәrinә nail olmaq üçün
sәrәncamında olan alәtlәrdәn fәal istifadә edәcәkdir. Alternativ pul siyasәti
lövbәrinin güclәndirilmәsi istiqamәtindә islahatlar davam etdirilәcәkdir.
2025-ci ildә dә qiymәt sabitliyinin başlıca lövbәri olan manatın ABŞ dollarına
nәzәrәn ikitәrәfli mәzәnnәsi banklararası әqdlәr üzrә orta mәzәnnә (hәrraclar vә
hәrracdan kәnar әmәliyyatlar nәzәrә alınmaqla) әsasında müәyyәn edilәcәkdir.
Mәrkәzi Bankda ARDNF-in valyuta satışlarının hәyata keçirilmәsi üzrә hәrracların
keçirilmәsi davam etdirilәcәkdir. Әvvәlki illәrin tәcrübәsinә uyğun olaraq dövlәtin
valyuta tәlәbi vә tәklifinin dәyişimindәn asılı olaraq Mәrkәzi Bank 2025-ci ildә dә
valyuta bazarında valyuta satışı vә alışları hәyata keçirә bilәr.
2025-ci ildә dә pul bazarında qısamüddәtli faizlәr pul siyasәtinin alternativ
әmәliyyat hәdәfi olaraq istifadә olunacaqdır. Tәminatsız bazarda әqdlәrin orta çәkili
faizi olan AZIR indeksinin dinamikasına xüsusi diqqәt yetirilәcәkdir. Bençmark faiz
indekslәrinin hesablanması metodologiyasına beynәlxalq tәşkilatların da mövqeyi
nәzәrә alınmaqla tәkmillәşdirmәlәr edilәcәkdir. Banklararası pul bazarındakı
5
faizlәrin Mәrkәzi Bankın faiz dәhlizi daxilindә hәrәkәt etmәsi üçün Mәrkәzi Bank
arsenalındakı bütün alәtlәrdәn adekvat vә çevik şәkildә istifadә edәcәkdir. Mәrkәzi
Bank istifadә etdiyi alәtlәrin çeşidini inflyasiya mühitindә vә maliyyә bazarında
müşahidә edilәn proseslәrә uyğun seçәcәkdir. Pul siyasәti alәtlәrinin çevik istifadәsi
transmissiya mexanizminin sәmәrәli işlәmәsinә, elәcә dә makroiqtisadi vә maliyyә
sabitliyinә kömәk edәcәkdir.
Bank sistemindәki likvidliyin idarә edilmәsindә daimi imkan alәtlәri, açıq bazar
әmәliyyatları istifadә edilәcәkdir. Bank sektorunda gözlәnilәn struktur profisiti (izafi
likvidlik) ilә әlaqәdar olaraq növbәti ildә dә Mәrkәzi Bankın sterilizasiya yönümlü
alәtlәrinә tәlәbatın olacağı ehtimalı yüksәkdir. Bununla belә, struktur profisiti struktur
kәsiri ilә әvәzlәndiyi tәqdirdә arsenalda olan likvidliyin verilmәsi alәtlәri açıq bazar
әmәliyyatları çәrçivәsindә işә düşәcәkdir.
Mәcburi ehtiyat normaları növbәti ildә dә aylıq ortalama mexanizmi ilә tәtbiq
olunacaqdır. Banklar mәcburi ehtiyatları hesablama bazasına daxil olan depozitlәrin
valyutasından asılı olaraq manatda vә xarici valyutada saxlayacaqdır. Mәcburi
ehtiyatlar növbәti ildә dә izafi likvidliyin sterilizasiyasından әlavә banklararası pul
bazarında tәlәbin dәstәklәnmәsi, elәcә dә dollarlaşmanın azaldılması kimi
mәqsәdlәrә xidmәt edәcәkdir.
Daimi imkan alәtlәri növbәti ildә dә banklararası pul bazarında faizlәrin faiz
dәhlizi daxilindә formalaşmasını tәmin edәcәkdir. Sterilizasiya yönümlü daimi imkan
alәti Mәrkәzi Bankın faiz dәhlizinin aşağı hәddinә, likvidliyin verilmәsi yönümlü daimi
imkan alәti isә yuxarı hәddinә bәrabәr faizlә aparılacaqdır. 1 günlük likvidliyin
verilmәsi әmәliyyatları üçün tәminat qismindә Mәrkәzi Bankın İdarә Heyәtinin 30
noyabr 2017-ci il tarixli qәrarı ilә tәsdiq edilmiş pul siyasәti әmәliyyatları üzrә tәminat
kimi qәbul edilәn qiymәtli kağızlar (lombard siyahı) çıxış edә bilәr.
Açıq bazar әmәliyyatları olaraq sterilizasiya mәqsәdli müxtәlif müddәtli not,
habelә 7 günlük әmәliyyatlar üzrә hәrraclar keçirilәcәkdir. Bu alәtlәr üzrә faiz
dәrәcәlәri Mәrkәzi Bankın İdarә Heyәtinin müәyyәn etdiyi vә maliyyә bazarı
iştirakçılarına öncәdәn açıqlanan qaydada formalaşacaqdır. Banklararası pul
bazarındakı vәziyyәtdәn asılı olaraq digәr açıq bazar әmәliyyatları da tәtbiq oluna
bilәr.
Açıq bazar әmәliyyatlarının kәmiyyәt parametrlәrinә vә müddәtlәrinә dair
qәrarlar bank sisteminin likvidlik mövqeyindәn asılı olaraq hәftәlik әsasda operativ
şәkildә verilәcәkdir. Bu qәrarlar hәrraclardan öncә müvafiq bazar iştirakçılarına
kommunikasiya edilәcәkdir. Bank sisteminin likvidlik mövqeyinin müntәzәm
qiymәtlәndirilmәsi davam etdirilәcәk, likvidliyin monitorinqi vә proqnozlaşdırılması
sistemi daha da tәkmillәşdirilәcәkdir.
Mәrkәzi Bank pul siyasәti alәtlәrinin davamlı tәkmillәşdirilmәsi vә pul
bazarında texniki infrastrukturun inkişafı istiqamәtindә tәdbirlәrini davam
etdirәcәkdir.
6
2.3. 2025-ci ildә pul siyasәtinin hәyata keçirilmәsi mühiti
2025-ci ilin pul siyasәtinin әsas istiqamәtlәri növbәti ilә qlobal iqtisadiyyat,
habelә ölkәnin xarici balansı, fiskal vә real sektorları üzrә proqnozları nәzәrә
alınmaqla tәtbiq edilәcәkdir.
2025-ci ilә qlobal iqtisadi artıma dair proqnozlar geosiyasi gәrginlikdәn
qaynaqlanan qeyri-müәyyәnliklәr vә inflyasiya proseslәrinin tәdricәn sәngimәsi
fonunda formalaşır.
BVF-nin 2024-cü il oktyabr hesabatına әsasәn 2025-ci ildә qlobal
iqtisadiyyatda artım 3.2% sәviyyәsindә olacaqdır ki, bu da daha öncәki proqnozla
müqayisәdә 0.1% bәndi azdır. Hesabatda iqtisadi artımın inkişaf etmiş ölkәlәrdә
(İEÖ) 1.8%, inkişaf etmәkdә olan ölkәlәrdә (İEOÖ) isә 4.2% olacağı
proqnozlaşdırılır.
BVF-nin son proqnozlarına görә dünya üzrә inflyasiyanın 2025-ci ildә 4.3%-ә
enәcәyi gözlәnilir (mәlumat üçün 2023-cü ildә 6.7% olmuş, 2024-cü ilә 5.8%
gözlәnilir).
Ümumilikdә, 2025-ci ilin sonuna әksәr aparıcı ölkәlәrdә inflyasiyanın hәdәf
diapazonuna qayıdacağı gözlәnilir. Bu şәraitdә aparıcı ölkәlәrin mәrkәzi bankları
tәrәfindәn siyasәt faiz dәrәcәlәrinin tәdricәn azaldılacağı ehtimalı yüksәlir. Bununla
belә geosiyasi gәrginliyin artması şәraitindә ticarәt yollarında yaranan maneәlәr
inflyasiya ilә bağlı qısamüddәtli risklәri artıra bilәr.
Son proqnozlara görә dünya ticarәtindә artımın 2025-ci ildә 3.4% olacağı
gözlәnilir ki, bu da 2000-2019-cu illәrin orta göstәricisi olan 4.9%-dәn aşağı olaraq
qalır. 2023-cü ildәki durğunluqdan sonra dünya ticarәtinin artım dinamikasının qlobal
ÜDM-in artımı ilә uyğunlaşacağı proqnoz edilir.
Enerji daşıyıcılarının dünya qiymәtlәri növbәti ildә dә qlobal iqtisadi aktivlik,
geosiyasi amillәr vә OPEC+ çәrçivәsindә qәbul edilәn qәrarların tәsiri altında
formalaşacaqdır. BVF-nin oktyabr hesabatında neftin qiymәti 2025-ci ildә ötәn ilә
nәzәrәn 10.4% az olmaqla 72.8 ABŞ dolları sәviyyәsindә proqnoz edilir. Lakin әksәr
beynәlxalq analitik mәrkәzlәrin proqnozları daha nikbindir. Mәsәlәn, ABŞ-nin Enerji
İnformasiya Administrasiyası neftin qiymәtini 78 ABŞ dolları sәviyyәsindә
proqnozlaşdırır.
Azәrbaycan iqtisadiyyatının fәaliyyәt mühitinin yüksәk dәyişkәnliyini nәzәrә
alaraq Mәrkәzi Bank 2025-ci ildә dә makroiqtisadi proqnozları müxtәlif ssenarilәr
üzrә işlәyәcәk vә müntәzәm yenilәyәcәkdir.
Qiymәtlәndirmәlәrә görә 2025-ci ildә dә tәdiyә balansının cari әmәliyyatlar
hesabının profisitli olacağı gözlәnilir. Baza ssenari üzrә proqnozlara görә (neftin
qiymәti 1 barrelә görә 79.2 ABŞ dolları, qazın qiymәti min kub metrә görә 340 ABŞ
dolları) 2025-ci ildә cari әmәliyyatlar hesabının profisiti 5.5 mlrd. ABŞ dolları
sәviyyәsindә olmaqla ÜDM-in 7.2%-i sәviyyәsindә gözlәnilir. Bu dövrdә dә geosiyasi
vәziyyәt, әsas ixrac mәhsulları üzrә dünya qiymәtlәri, ticarәt tәrәfdaşlarında
makroiqtisadi durum, qeyri-neft-qaz sektoru üzrә ixrac potensialı Azәrbaycanın
tәdiyә balansına tәsir göstәrәn әsas amillәr olacaqdır.
2025-ci ildә Azәrbaycan iqtisadiyyatının real sektorunda artımın davam
edәcәyi proqnozlaşdırılır. Mәrkәzi Bankın 2024-cü ilin oktyabr proqnozlarına görә
7
2025-ci ildә real iqtisadi artım tempinin 3.3%, o cümlәdәn qeyri-neft sektoru üzrә
5.1% olacağı gözlәnilir. Hökumәtin, beynәlxalq maliyyә-kredit tәşkilatlarının vә
aparıcı reytinq agentliklәrinin dә Azәrbaycandakı iqtisadi artımın perspektivlәri ilә
bağlı gözlәntilәri nikbindir.
Pul siyasәti qәrarlarının ictimaiyyәtә açıqlanması qrafiki
2025-ci ildә faiz dәhlizinin parametrlәrinә dair qәrarlar 8 dәfә olmaqla aşağıdakı
qrafiklә ictimaiyyәtә tәqdim edilәcәkdir:
22 yanvar
12 mart
23 aprel
11 iyun
23 iyul
10 sentyabr
22 oktyabr
10 dekabr
Qeyd olunan tarixlәrdәn 22 yanvar, 23 aprel, 23 iyul vә 22 oktyabr tarixlәrindә
qәrarın açıqlanması mәtbuat konfransı ilә müşayiәt olunacaqdır. Qәrarlar elan
olunduqdan sonrakı iş günündә qüvvәyә minәcәkdir.
8