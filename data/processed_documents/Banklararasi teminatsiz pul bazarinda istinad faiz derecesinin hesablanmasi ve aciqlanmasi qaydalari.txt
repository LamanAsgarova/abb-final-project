Azərbaycan Respublikası
Mərkəzi Bankı İdarə Heyətinin
“06” may 2025-ci il tarixli
qərarı ilə təsdiq edilmişdir
Protokol № 17
D/reyestr № 534
BANKLARARASI TƏMİNATSIZ PUL BAZARINDA İSTİNAD FAİZ DƏRƏCƏSİNİN
HESABLANMASI VƏ AÇIQLANMASI QAYDALARI
1. Ümumi müddəalar
1.1. Bu Qaydalar Azərbaycan Respublikası Mərkəzi Bankının (bundan sonra –
Mərkəzi Bank) müəyyən etdiyi ticarət platformasında (bundan sonra - ticarət platforması)
manatla pul bazarında aparılan əməliyyatlar üzrə istinad faiz dərəcəsinin Mərkəzi Bank
tərəfindən hesablanmasının prosedur qaydalarını müəyyən edir.
1.2. 1 günlük banklararası təminatsız pul bazarında istinad faiz dərəcəsi (bundan
sonra AZIR - Azerbaijan Interbank Rate) manatla həyata keçirilən və bu Qaydaların 2-ci
hissəsində müəyyən edilən tələblərə cavab verən əqdlərin (bundan sonra – uyğun əqdlər)
cəmi məbləğinin mərkəzi 80%-nin faiz dərəcələrinin orta çəkili kəmiyyətidir.
1.3. AZIR Azərbaycan Respublikasında kommersiya banklarının bir-birindən borc
aldıqları qısamüddətli vəsaitlər üzrə faiz dərəcəsinin orta göstəricisidir və manatla üzən
faiz dərəcəli maliyyə alətləri üçün istinad faiz dərəcəsi kimi çıxış edə bilər.
2. AZIR-in hesablanmasına daxil edilən əqdlərə dair tələblər
2.1. Aşağıdakı meyarlara cavab verən banklararası əqdlər uyğun əqdlər hesab olunur
və AZIR-in hesablanması zamanı nəzərə alınır:
2.1.1. Azərbaycan Respublikasında fəaliyyət göstərən kommersiya bankları arasında
ticarət platformasında milli valyutada bağlanan əqdlər;
2.1.2. təminatsız əsasda və bir iş günü müddətinə bağlanan əqdlər;
1
2.1.3. milli ödəniş sisteminin reqlamentinə uyğun olaraq banklararası əməliyyatların
aparılması üçün müəyyən edilmiş müddətdə bağlanan, günün sonunadək ləğv edilməyən
və hesablaşma tarixi əqdin bağlanma tarixi ilə eyni gündə olan əqdlər.
3. AZIR-in hesablanma metodologiyası
3.1. Mərkəzi Bank tərəfindən AZIR-in hesablanması üçün hər iş günü aşağıdakılar
həyata keçirilir:
3.1.1. iş gününün sonu ticarət platformasından məlumat əldə etməklə uyğun əqdlərin
siyahısı formalaşdırılır;
3.1.2. bütün uyğun əqdlər faiz dərəcəsinə görə aşağıdan yuxarıya doğru sıralanır;
3.1.3. eyni faiz dərəcəli bütün əqdlərin məbləği faiz dərəcəsi üzrə cəmlənir;
3.1.4. AZIR-də mümkün təhrif və arzuolunmaz dəyişkənliyin aradan qaldırılması
məqsədilə ticarət həcminin 10%-lik hissəsi faiz dərəcələri üzrə sıralanmış siyahıda ən
yüksək və ən aşağı faiz dərəcələrində toplanmış həcmlərdən kənarlaşdırıcı göstəricilər
kimi çıxarılır;
3.1.5. AZIR aşağıdakı düsturla siyahıda qalan faiz dərəcələrinin çəkili ortası kimi
hesablanır, on mində bir səviyyəsinə qədər yuvarlaqlaşdırılır və faktiki günlərin sayı/360
hesablama bazasından istifadə etməklə illik faiz kimi göstərilir:
∑𝑛 𝑣 × 𝑟
𝑖=1 𝑖 𝑖
𝐴𝑍𝐼𝑅 =
∑𝑛 𝑣
𝑖=1 𝑖
Burada:
AZIR – orta çəkili faiz dərəcəsi;
n – bu Qaydaların 2.1.1-2.1.3-cü yarımbəndlərində göstərilən tələblərə cavab verən əqdlər
üzrə fərqli faiz dərəcələrinin sayı;
r – əqdlər üzrə hər bir fərqli faiz dərəcəsi (faizlə);
i
v – verilən faiz dərəcəsi ilə (r ) aparılmış əqdlərin məbləği.
i i
4. Müddətlər üzrə toplanan faizli AZIR-in hesablanması
4.1. Mərkəzi Bank hər iş günü 3 fərqli müddət üzrə toplanan faizli AZIR-i hesablayır
və açıqlayır.
2
4.2. “Toplanan faizli 30 günlük AZIR”, “toplanan faizli 90 günlük AZIR” və “toplanan
faizli 180 günlük AZIR” kimi adlandırılan faiz dərəcələri müvafiq olaraq 30, 90 və 180 günlük
dövr üzrə AZIR faiz dərəcələrinin mürəkkəb faiz artımı əsasında kapitallaşması ilə
hesablanır. Qeyri-iş günləri üzrə sadə faiz dərəcəsi tətbiq edilir və bu zaman həmin günlər
üzrə faiz dərəcəsi sonuncu iş gününün AZIR dərəcəsinə bərabər götürülür.
4.3. 30, 90 və 180 günlük istinad dövrlərinin hər biri üçün toplanan faizli AZIR
aşağıdakı düstura əsaslanır:
𝑑
𝑏
𝐴𝑍𝐼𝑅 × 𝑛 360
𝑖 𝑖
Toplanan faizli 𝑛 günlük AZIR = [∏(1+ )−1]×
360 𝑇
𝑖=1
Burada:
𝐴𝑍𝐼𝑅 – i iş günü üzrə AZIR dərəcəsi;
𝑖
𝑛 – AZIR faiz dərəcəsinin şamil olunduğu təqvim günlərinin sayı;
𝑖
𝑇 – istinad dövründəki təqvim günlərinin sayı (30, 90 və ya 180 təqvim günü);
𝑑 - istinad dövründəki iş günlərinin sayı.
𝑏
4.4. Toplanan faizli AZIR dərəcələri on mində bir səviyyəsinə qədər
yuvarlaqlaşdırılaraq faiz şəklində açıqlanır.
4.5. Hər hansı bir açıqlanma tarixi üçün 30 günlük, 90 günlük, 180 günlük toplanan
faizli AZIR dərəcələri müvafiq olaraq 30, 90, 180 təqvim günü əvvəlki tarixin AZIR
dərəcəsindən başlayaraq (həmin tarixin həftə sonu və ya qeyri-iş günü olmasından asılı
olmayaraq) açıqlanma tarixinin AZIR dərəcəsinədək olan dövrü özündə ehtiva edir. 30
günlük, 90 günlük və ya 180 günlük müddətlərin ilk günü qeyri-iş gününə təsadüf edərsə,
həmin gün üçün AZIR dərəcəsi əvvəlki iş gününün AZIR dərəcəsinə bərabər götürülür.1
5. Toplanan faizli artan AZIR indeksi
5.1. Toplanan faizli artan AZIR indeksi (TFAİ) baza dövrünə nəzərən AZIR-in
kumulyativ dəyişimini ölçür və ilkin dəyəri 01.11.2024-cü il tarixinə 100,000 000 (yüz –
vergüldən sonra 6 rəqəmə qədər yuvarlaqlaşdırılmış) olaraq təyin edilir.
1 Məsələn, əgər 30 günlük, 90 günlük və ya 180 günlük müddətlərin başlanğıc tarixi şənbə gününə təsadüf
edərsə, ondan əvvəlki cümə gününün AZIR dərəcəsi sonrakı 2 təqvim günü (şənbə və bazar günləri) üçün
tətbiq olunur.
3
5.2. AZIR TFAİ aşağıdakı düsturla hesablanır:
𝐴𝑍𝐼𝑅 ×𝑑
𝑖−1 𝑖−1
𝐴𝑍𝐼𝑅 𝑇𝐹𝐴𝐼 = 𝐴𝑍𝐼𝑅 𝑇𝐹𝐴𝐼 × (1+ )
𝑖 𝑖−1 360
Burada:
𝐴𝑍𝐼𝑅 𝑇𝐹𝐴𝐼 – i iş günü üçün AZIR TFAİ-dir, növbəti iş günü vergüldən sonra 6 rəqəmə
𝑖
qədər yuvarlaqlaşdırılaraq açıqlanır;
𝐴𝑍𝐼𝑅 𝑇𝐹𝐴𝐼 – i–1 iş günü üçün AZIR TFAİ-dir, növbəti iş günü vergüldən sonra 6
𝑖−1
rəqəmə qədər yuvarlaqlaşdırılaraq açıqlanır;
𝐴𝑍𝐼𝑅 – i–1 iş günündə bağlanmış əqdlər üzrə hesablanan və növbəti iş günündə
𝑖−1
açıqlanan AZIR-dir;
𝑑 - 𝐴𝑍𝐼𝑅 -in tətbiq olunduğu i–1 iş günündən i iş gününə qədər olan təqvim
𝑖−1 𝑖−1
günlərinin sayıdır.
5.3. Bazar iştirakçıları aşağıdakı düsturdan istifadə edərək açıqlanan toplanan faizli
AZIR əsasında istənilən istinad dövrü üzrə toplanan faizli artan AZIR dərəcəsini əldə edə
bilərlər:
𝐴𝑍𝐼𝑅 𝑇𝐹𝐴İ 360
𝑠𝑜𝑛 𝑡𝑎𝑟𝑖𝑥
Toplanan faizli artan 𝐴𝑍𝐼𝑅 = [ −1]×
𝑑ö𝑣𝑟 𝐴𝑍𝐼𝑅 𝑇𝐹𝐴İ 𝑇
𝑏𝑎ş𝑙𝑎𝑛ğ𝚤𝑐 𝑡𝑎𝑟𝑖𝑥
Burada:
Toplanan faizli artan 𝐴𝑍𝐼𝑅 – hesablama dövrü üzrə toplanan faizli artan AZIR
𝑑ö𝑣𝑟
indeksidir, vergüldən sonra 4 rəqəmə qədər yuvarlaqlaşdırılır;
𝐴𝑍𝐼𝑅 𝑇𝐹𝐴İ – hesablama dövrünün son günü üçün AZIR TFAİ-dir;
𝑠𝑜𝑛 𝑡𝑎𝑟𝑖𝑥
𝐴𝑍𝐼𝑅 𝑇𝐹𝐴İ – hesablama dövrünün ilk günü üçün AZIR TFAİ-dir;
𝑏𝑎ş𝑙𝑎𝑛ğ𝚤𝑐 𝑡𝑎𝑟𝑖𝑥
𝑇 – hesablama dövründəki günlərin sayıdır.
6. AZIR-in açıqlanması
6.1. Mərkəzi Bank AZIR-in hesablanmasının inzibatçısı olaraq AZIR-i hesablayır və
müvafiq əqdlərin bağlandığı gündən sonrakı iş günü saat 10:00-dan gec olmayaraq
Mərkəzi Bankın rəsmi internet səhifəsində açıqlayır.
6.2. Mərkəzi Bank tərəfindən AZIR ilə yanaşı, bu Qaydaların 2.1-ci bəndində
göstərilən tələblərə cavab verən əqdlərin ümumi məbləği və sayı, əvvəlki dövrlər üzrə
4
açıqlanmış AZIR-in zaman sırası, AZIR-in hesablanması və açıqlanması metodologiyası
rəsmi internet səhifəsində açıqlanır.
6.3. Mərkəzi Bankın rəsmi internet səhifəsində açıqlandıqdan sonra AZIR-ə hər hansı
dəyişiklik edilməsinə yol verilmir. Bununla belə, AZIR-in hesablamasında səhvlər aşkar
edilərsə və düzgün məlumat əsasında hesablanmalı olan AZIR əvvəlki açıqlanmış AZIR-
dən üç baza bəndindən çox (>0,03%) fərqlənərsə, Mərkəzi Bank növbəti iş günü saat
10:00-dan gec olmayaraq “düzəldilmiş” statusu ilə düzəliş edilmiş AZIR-i açıqlayır.
Müəyyən bir gün üzrə açıqlanmış AZIR üçün yalnız bir dəfə düzəliş edilə bilər.
7. AZIR-in hesablanması və açıqlanması üzrə davamlılığının təmin edilməsi
7.1. İstənilən iş günü ərzində bu Qaydaların 2.1-ci yarımbəndində göstərilən tələblərə
cavab verən uyğun əqdlərin sayı və ya məbləği aşağıda göstərilən səviyyədən az olduqda
banklararası bazarda bağlanan əqdlər AZIR-in bu Qaydaların 3-cü hissəsində göstərilən
qaydada hesablanması üçün kifayət edən səviyyə hesab olunmur:
• əqdlərin sayı 3-dən azdırsa;
• əqdlərin ümumi məbləği 30 milyon manatdan azdırsa.
7.2. Bu Qaydaların 7.1-ci bəndində göstərilən şərtlərdən hər hansı biri mövcud olduğu
halda Mərkəzi Bank aşağıdakı ardıcıllıqla AZIR-in hesablanması və açıqlanması üzrə
ehtiyat planlarını tətbiq edir:
7.2.1. 1-ci ehtiyat planının tətbiq olunması şərti: AZIR bu Qaydaların 2.1-ci bəndində
göstərilən tələblərə cavab verən uyğun əqdlər və Mərkəzi Bankın daimi imkan aləti olan 1
günlük depozit aləti üzrə bağlanmış əqdlərin 10%-i əsasında hesablanır. Bu zaman
Mərkəzi Bankın daimi imkan depozit aləti üzrə faiz dərəcəsinin üzərinə açıqlanmış AZIR
və daimi imkan depozit aləti üzrə faiz dərəcəsi arasında əvvəlki 2 iş günü ərzində orta
spred (fərq) əlavə edilir;
7.2.2. 2-ci ehtiyat planının tətbiq olunması şərti: Əgər 1-ci ehtiyat planı çərçivəsində
də hesablamaya daxil edilən əqdlərin ümumi məbləği 30 milyon manatdan az olarsa, AZIR
Mərkəzi Bankın uçot faiz dərəcəsinin üzərinə açıqlanmış AZIR və uçot faiz dərəcəsi
arasında əvvəlki 2 iş günü üzrə orta spred (fərq) əlavə edilməklə hesablanır.
5
7.2.3. 3-cü ehtiyat planı: Əgər AZIR ardıcıl iki gündən çox II ehtiyat planı üzrə
hesablanarsa, üçüncü gündən etibarən AZIR Mərkəzi Bankın uçot faiz dərəcəsinə bərabər
götürülür.
7.3. AZIR ehtiyat planlarının tətbiq edilməsi ilə hesablanmışdırsa, bu barədə məlumat
Mərkəzi Bankın rəsmi internet səhifəsində müvafiq qaydada qeyd edilir.
7.4. Ehtiyat planlar yalnız nisbətən qısamüddətli hallar üçün nəzərdə tutulmuşdur.
Əgər belə vəziyyətin uzun müddət davam edəcəyi gözlənilərsə, Mərkəzi Bank bu
Qaydaların 8-ci hissəsinə uyğun olaraq AZIR-in hesablanması metodologiyasına
dəyişikliklərin edilməsini nəzərdən keçirir.
8. AZIR-in hesablanma metodologiyasının nəzərdən keçirilməsi və auditi
8.1. Bu Qaydalara uyğun olaraq AZIR-in hesablanmasının nəzərdən keçirilməsi və
auditi məqsədilə tərkibi 6 (altı) nəfər olan Mərkəzi Bankın əməkdaşlarından ibarət “Açıq
Bazar əməliyyatları və indekslərin hesablanmasına nəzarət Komissiyası” (Komissiya)
yaradılır. Komissiyanın tərkibi Mərkəzi Bankın sədri tərəfindən təsdiq edilir.
8.2. Komissiya AZIR-in hesablanması və açıqlanmasının bu Qaydalara
uyğunluğunu müntəzəm olaraq nəzərdən keçirir. Komissiya eyni zamanda bu Qaydalarda
nəzərdə tutulan metodologiyanın bazar reallıqlarına adekvatlığını və müvafiq bazar
seqmentinin möhkəm və etibarlı bençmark yaratmaq üçün kifayət qədər dərinliyə malik
olub-olmadığını qiymətləndirir.
8.3. Zərurət olduqda Komissiya indekslərin hesablanması qaydasına dəyişikliklərlə
bağlı təkliflər verə bilər. Komissiya metodoloji dəyişikliklərin zəruriliyini qiymətləndirərkən
AZIR istifadəçilərinin, o cümlədən bank ictimaiyyəti daxil olmaqla maliyyə bazarı
iştirakçılarının fikirlərini də nəzərə alır.
9. Yekun müddəalar
9.1. Bu Qaydalar təsdiq olunduğu gündən qüvvəyə minir.
9.2. Bu Qaydalar qüvvəyə mindiyi gündən Mərkəzi Bankın İdarə Heyətinin 19 aprel
2023-cü il tarixli qərarı (protokol № 08) ilə təsdiq edilmiş “Təminatsız Banklararası Pul
6
Bazarında Bençmark Dərəcəsi (AZIR – Azerbaijan Interbank Rate) üzrə İndekslərin
Hesablanması və Açıqlanması Qaydaları” ləğv edilir.
Mərkəzi Bankın sədri Taleh Kazımov
7