PUL SİYASƏTİ:
ƏMƏLİYYAT ÇƏRÇİVƏSİ
İZAHEDİCİ SƏNƏD
May 2025
Bu sənəd pul siyasətinin yeni əməliyyat çərçivəsi ilə bağlı hazırlanmış və maliyyə institutları ilə geniş
ictimaiyyət üçün nəzərdə tutulmuşdur. İzahedici sənəd mütəmadi olaraq yenilənəcəkdir.
SƏNƏDİN STRUKTURU
1. TERMİNLƏR LÜĞƏTİ ............................................................................................................... 3
2. GİRİŞ ....................................................................................................................................... 5
3. MƏRKƏZİ BANKIN PUL SİYASƏTİNİN ƏSAS MƏQSƏDİ VƏ HƏDƏFLƏRİ ................................... 6
4. PUL SİYASƏTİ QƏRARLARININ VERİLMƏSİ .............................................................................. 7
4.1. Qərarların qəbulu prosedurları ......................................................................................... 7
4.2. Proqnozlaşdırma və siyasət təhlili sistemi ........................................................................ 7
5. MƏRKƏZİ BANKIN FAİZ DƏHLİZİ VƏ ONUN PARAMETRLƏRİ ................................................... 9
6. PUL SİYASƏTİ HƏDƏFLƏRİNƏ NAİL OLUNMASINA TƏSİR EDƏN AMİLLƏR ............................ 10
7. PUL SİYASƏTİ ALƏTLƏRİ ........................................................................................................ 11
7.1. Daimi imkanlar alətləri ................................................................................................... 12
7.2. Açıq bazar əməliyyatları ................................................................................................. 13
8. MƏCBURİ EHTİYATLAR.......................................................................................................... 14
9. BANKLARARASI PUL BAZARININ İNFRASTRUKTURU ............................................................. 15
Əlavə 1. Pul siyasəti əməliyyatları üzrə təminat kimi qəbul edilən qiymətli kağızların siyahısı ...17
2 Pul siyasətinin əməliyyat çərçivəsi
1. TERMİNLƏR LÜĞƏTİ
Açıq bazar Mərkəzi Bankın təşəbbüsü ilə həyata keçirilən (əsasən qiymətli
əməliyyatları kağızların alqı-satqısı formasında) əməliyyatlardır. Mərkəzi Bank
tərəfindən qiymətli kağızlar satıldıqda pul təklifi azalır, alındıqda
isə pul təklifi artır. Açıq bazar əməliyyatları çərçivəsində qiymətli
kağızlar birbaşa, habelə REPO və əks-REPO formasında alınıb
satıla bilər.
Daimi imkanlar alətləri Bankların təşəbbüsü ilə əvvəlcədən müəyyən olunmuş faiz
dərəcələri ilə aparılan əməliyyatlardır. Azərbaycan Mərkəzi Bankı
tərəfindən gecəlik depozit (vəsaitlərin cəlb olunması aləti) və
gecəlik əks-REPO (vəsaitlərin yerləşdirilməsi aləti) əməliyyatları
daimi imkanlar alətləri olaraq müəyyən edilmişdir.
Dollarlaşma Milli valyutada olan nağd pulun, əmanət və depozitlərin xarici
dönərli valyutaya miqrasiyası prosesidir.
Dövriyyədə olan nağd Bank sistemindən kənarda olan nağd pulla yanaşı Mərkəzi Bankın
pul və kommersiya banklarının kassalarında olan nağd pullar.
F aiz dəhlizi Faiz dərəcələrini, xüsusən də pul bazarındakı qısamüddətli
faizləri Mərkəzi Bankın hədəfinə doğru yönəltmək məqsədi
daşıyan pul siyasəti alətidir. Azərbaycanda tətbiq olunan faiz
dəhlizi aşağı hədd, yuxarı hədd və uçot dərəcəsindən ibarətdir.
REPO və əks-REPO REPO qiymətli kağızların satılması və əvvəlcədən razılaşdırılmış
əməliyyatları müddət bitdikdən sonra onlardan geri alınması əməliyyatıdır. Bu
əməliyyat Mərkəzi Bank tərəfindən pul təklifinin həcminin
qısamüddətli dövrdə azaldılması məqsədilə həyata keçirilir. Əks-
REPO isə qiymətli kağızların alınması və əvvəlcədən
razılaşdırılmış müddət bitdikdən sonra geri qaytarılmasını
nəzərdə tutan əməliyyatdır. Mərkəzi Bank tərəfindən əks-REPO-
3 Pul siyasətinin əməliyyat çərçivəsi
nun tətbiq olunmasında məqsəd pul təklifinin qısamüddətli
artırılmasıdır.
İstehlak qiymətləri Müəyyən vaxt intervalı çərçivəsində əhali tərəfindən qeyri-
indeksi istehsal məqsədilə istehlak edilən mal və xidmətlərin
qiymətlərinin ümumi səviyyəsinin dəyişməsini xarakterizə edən
indeksdir.
İzafi likvidlik Bankların Mərkəzi Bankdakı müxbir hesablarında və öz
kassalarında normativlərə uyğun tələb olunan səviyyədən artıq
olan vəsaitdir.
Lombard siyahısı Pul siyasəti əməliyyatları üzrə təminat qismində qəbul edilən
qiymətli kağızların siyahısıdır.
Məcburi ehtiyatlar Məcburi ehtiyatlar kommersiya bankları tərəfindən cəlb
olunmuş depozitlərin mərkəzi bankda məcburi saxlanılan
hissəsidir.
Pul siyasətinin Mərkəzi Bank tərəfindən qəbul edilən pul siyasəti qərarlarının
transmissiyası iqtisadiyyata ötürülməsi prosesidir. Müasir dövrdə pul
siyasətinin faiz dərəcələri, kredit, valyuta məzənnəsi, gözləntilər
və s. kimi transmissiya kanalları mövcuddur. Pul siyasəti qərarları
real iqtisadiyyata bu kanallar vasitəsilə dərhal deyil, müəyyən
vaxtdan sonra təsir göstərir.
Sterilizasiya yönümlü Artmış pul kütləsinin inflyasiya potensialına malik izafi hissəsinin
əməliyyatlar dövriyyədən çıxarılmasına yönəldilmiş əməliyyatlardır. Bununla
belə xarici valyuta bazarında revalvasiya təhlükəsi yaradan artıq
valyuta təklifinin alınması əməliyyatlarını xarakterizə etmək üçün
də sterilizasiya terminindən istifadə edilir.
Xalis xarici aktivlər Mərkəzi Bankın qeyri-rezidentlərlə xarici valyutada və qiymətli
metallarla aparılmış aktiv-passiv əməliyyatlarının saldosudur.
4 Pul siyasətinin əməliyyat çərçivəsi
2. GİRİŞ
Azərbaycan Respublikasının Mərkəzi Bankı tərəfindən qabaqcıl təcrübələr və ölkə
iqtisadiyyatının xüsusiyyətləri nəzərə alınmaqla pul siyasətinin strateji və əməliyyat
çərçivəsinin təkmilləşdirilməsi işləri davam etdirilir. Bu tədbirlər banklararası bazarda
qısamüddətli faizlərin pul siyasətinin alternativ əməliyyat hədəfi kimi formalaşmasına, pul
siyasətinin transmissiyasında müxtəlif kanalların, xüsusilə də faiz kanalının gücləndirilməsinə
xidmət edir.
Ümumilikdə, yeni əməliyyat çərçivəsi perspektivdə inflyasiya proseslərinin faiz
dərəcələri vasitəsilə idarə edilməsinə və ölkədə makroiqtisadi sabitliyin təmin olunması
imkanlarının genişləndirilməsinə, habelə maliyyə sektorunun mümkün şoklara qarşı
dayanıqlığının gücləndirilməsinə xidmət edəcəkdir.
5 Pul siyasətinin əməliyyat çərçivəsi
3. MƏRKƏZİ BANKIN PUL SİYASƏTİNİN ƏSAS MƏQSƏDİ VƏ HƏDƏFLƏRİ
Azərbaycan Respublikası Mərkəzi Bankının pul siyasətinin əsas məqsədi ölkədə qiymət
sabitliyini, başqa sözlə inflyasiyanın aşağı səviyyədə qorunmasını təmin etməkdən ibarətdir.
Aşağı inflyasiya istehlakçılar və biznes üçün əlverişli iqtisadi mühit deməkdir. Qiymət
sabitliyi sahibkarlara və ev təsərrüfatlarına imkan verir ki, onlar öz planlarını əminliklə və daha
uzunmüddətli dövrə tərtib etsinlər. Aşağı inflyasiya milli valyutanın sabit alıcılıq qabiliyyətini
təmin edir. Stabil aşağı inflyasiya gəlirlərin və yığımların dəyərsizləşməsinin qarşısını alaraq
milli valyutada uzunmüddətli yığımları stimullaşdırır, dollarlaşmanı və faiz dərəcələrini
azaldır. Bütün bunlar da iqtisadi artıma və maliyyə sabitliyinə müsbət təsir edir.
Pul siyasətinin son hədəfi olan inflyasiyanı ölçmək üçün istehlak qiymətləri
indeksindən istifadə olunur. Azərbaycanda bu göstərici Dövlət Statistika Komitəsi tərəfindən
bütün zəruri tələbat malları və xidmətlərin daxil edildiyi istehlak səbəti əsasında
hesablanaraq ictimaiyyətə təqdim olunur. Əhalinin rifah səviyyəsindən və istehlak
bazarındakı tendensiyalardan asılı olaraq istehlak səbətinə daxil olan məhsul və xidmətlər
dəstinə vaxtaşırı baxılır.
Mərkəzi Bankın inflyasiya üzrə hədəfinin kəmiyyət parametrləri növbəti il üçün
müəyyənləşdirilərək ictimaiyyətə açıqlanır. İllik hədəf istehlak qiymətləri indeksinin son 12
ayda dəyişimi (və ya 12 aylıq inflyasiya) üzrə müəyyən olunur.
Son hədəf əsasında pul siyasətinin aralıq və əməliyyat hədəfləri müəyyən olunur.
Perspektivdə inflyasiyanın hədəflənməsi rejiminə keçidlə başlıca əməliyyat hədəfi olaraq
banklararası pul bazarındakı qısamüddətli faizlərdən istifadə etmək nəzərdə tutulur.
6 Pul siyasətinin əməliyyat çərçivəsi
4. PUL SİYASƏTİ QƏRARLARININ VERİLMƏSİ
4.1. Qərarların qəbulu prosedurları
Azərbaycan Respublikası Mərkəzi Bankında pul siyasətinə dair qərarlar əsasən İdarə
Heyəti tərəfindən qəbul edilir. O cümlədən faiz dəhlizinin parametrlərinə dair qərar vermək
səlahiyyəti İdarə Heyətinə məxsusdur.
İdarə Heyətinin səlahiyyətlərinə aid olmayan məsələlərə dair qərarlar Mərkəzi Bankın
Pul Siyasəti və Maliyyə Sabitliyi Komitəsi tərəfindən verilə bilər. Pul Siyasəti və Maliyyə
Sabitliyi Komitəsi pul və məzənnə siyasətinin işlənməsi və həyata keçirilməsi, maliyyə
bazarlarının tənzimlənməsi və nəzarəti sahəsində mərkəzi bankın struktur bölmələrinin
operativ fəaliyyətinin tənzimlənməsini və koordinasiyasını təmin edən kollegial orqandır.
Komitənin iclaslarında pul və məzənnə siyasətinin əməliyyat çərçivəsi, pul siyasəti alətlərinin
parametrləri, maliyyə sabitliyi üzrə risklər, makro və mikro-prudensial siyasət üzrə İdarə
Heyətinə tövsiyələr verilir, həmçinin İdarə Heyətinin səlahiyyətlərinə aid olan məsələlər
istisna olmaqla müvafiq qərarlar qəbul edilir. Komitəyə Mərkəzi Bankın Sədri rəhbərlik edir.
Komitənin üzvləri Mərkəzi Bankın pul, məzənnə və maliyyə sabitliyi siyasətinin işlənməsi və
həyata keçirilməsində bilavasitə iştirak edən blokların rəhbərləridir.
4.2. Proqnozlaşdırma və siyasət təhlili sistemi
Azərbaycan Mərkəzi Bankında pul siyasətinə dair qərarlar qəbul edilərkən
proqnozlaşdırma və siyasət təhlili sistemi (PSTS) çərçivəsində aparılan təhlillər və proqnozlar
əsas götürülür.
PSTS pul siyasətinə dair qərarların verilməsi qrafikinə uyğun olaraq ildə 8 dəfə həyata
keçirilir. Bu prosesdə Mərkəzi Bankın analitik işlərə məsul struktur bölmələrinin əməkdaşları
iştirak edirlər. Qeyd olunan prosesin mühüm mərhələsi kimi “Son makroiqtisadi meyillər,
proqnozlar və siyasət təklifləri” mövzusunda təqdimat hazırlanır.
Ümumilikdə, PSTS beş mərhələdən ibarət olmaqla 5 həftə ərzində aşağıdakı ardıcıllıqla
həyata keçirilir:
7 Pul siyasətinin əməliyyat çərçivəsi
I. Birinci mərhələdə pul siyasəti qərarlarının müzakirə olunacağı yekun iclas üçün
təqdimatın strukturu müəyyənləşdirilir. Təqdimat əsasən ötən iclasdan bəri ölkə
iqtisadiyyatında gedən makroiqtisadi prosesləri, xüsusilə inflyasiya prosesləri və
proqnozlarını, xarici sektorda vəziyyəti, iqtisadi aktivliyi, valyuta və pul bazarında
meyillər kimi məsələləri əhatə edir.
II. İkinci mərhələdə iqtisadi modellərin əsas parametrlərinə (neftin qiyməti, neft
hasilatı, büdcə parametrləri, tərəfdaş ölkələrdə inflyasiya, pul bazası və s.) dair
fərziyyələr müəyyənləşdirilir. Paralel olaraq statistik məlumatlar əsasında proqnoz
modellərin verilənlər bazası yenilənir.
III. Üçüncü mərhələdə müvafiq model çantasından istifadə etməklə bir neçə ssenaridə
cari və növbəti il üzrə əsas makroiqtisadi göstəricilərin proqnozları verilir.
IV. Növbəti mərhələdə təqdimatın ilkin versiyası Mərkəzi Bankın müvafiq struktur
bölmələrinin ekspertləri səviyyəsində müzakirə edilir. Müzakirələrin nəticəsindən
asılı olaraq təqdimatda zəruri dəyişikliklər edilir. Bu mərhələdə PSTS prosesinə cəlb
olunmuş mütəxəssislərin ümumi rəyi əsasında siyasət qərarlarına dair təkliflər
formalaşdırılır.
V. Sonuncu mərhələdə hazırlanmış təqdimat Mərkəzi Bankın daxili kollegial
orqanlarında müzakirəyə çıxarılır. Müzakirənin nəticəsi olaraq İdarə Heyətinin
üzvləri arasında keçirilən səsverməyə görə pul siyasəti qərarı qəbul edilir. Qəbul
edilmiş qərar geniş ictimaiyyətə Mərkəzi Bankın sədrinin iştirakı ilə mətbuat
konfransı və ya press-reliz vasitəsilə açıqlanır.
Ümumilikdə, Mərkəzi Bank pul siyasətinə dair qərarvermə çərçivəsində inflyasiya
proseslərinə təsir edən bütün amilləri və riskləri nəzərə alır. Bu amillər əsasən azaldıcı və
artırıcı olmaqla məcmu tələb və təklif ilə bağlı olur. Məcmu təklif amillərinə əsasən qlobal
ərzaq və qeyri-ərzaq əmtəələrinin qiymətləri, idxal qiymətləri, yerli istehsalçı qiymətləri
və s. aiddir. Məcmu tələb amillərinə isə əsasən özəl istehlak və özəl investisiyalar, eləcə
də dövlət xərcləri daxildir. Təcrübə göstərir ki, pul siyasətinin məcmu təklif amillərinə
təsiri məhduddur. Pul siyasəti əsasən məcmu tələb amilləri vasitəsilə inflyasiyaya təsir
edir.
8 Pul siyasətinin əməliyyat çərçivəsi
5. MƏRKƏZİ BANKIN FAİZ DƏHLİZİ VƏ ONUN PARAMETRLƏRİ
Pul siyasətinin əməliyyat çərçivəsinin mühüm elementlərindən biri faiz dəhlizidir. Faiz
dəhlizi banklararası bazardakı qısamüddətli faizlərin dəhliz daxilində hərəkətini təmin etmək
məqsədi daşıyır. Faiz dəhlizi eyni zamanda Mərkəzi Bankın likvidlik əməliyyatları üzrə
faizlərinin iyerarxiyasını müəyyən edir.
Mərkəzi Bankın faiz dəhlizi üç parametr olan uçot dərəcəsi, yuxarı hədd və aşağı
həddən ibarətdir. Faiz dəhlizinin aşağı həddi sterilizasiya yönümlü daimi imkanlar
alətlərindən olan gecəlik (overnayt) depozit əməliyyatının faizidir. Faiz dəhlizinin yuxarı
həddi isə gecəlik (overnayt) likvidliyin verilməsi üzrə daimi imkanlar alətlərindən olan əks-
REPO əməliyyatının faizidir. Uçot faiz dərəcəsi faiz dəhlizinin mərkəzi parametridir. Bu faiz
dərəcəsini elan etməklə Mərkəzi Bank banklararası bazarda qısamüddətli faizləri bu
parametrə yaxınlaşdırmağa çalışır.
Dəhlizin aşağı həddi ilə uçot dərəcəsi arasında formalaşan faizlərlə sterilizasiya
yönümlü qısamüddətli açıq bazar əməliyyatları həyata keçirilir. Uçot dərəcəsi ilə dəhlizin
yuxarı həddi arasında formalaşan faizlərlə likvidliyin verilməsi yönümlü qısamüddətli açıq
bazar əməliyyatları həyata keçirilir.
Mərkəzi Bank sərəncamındakı alətlərlə banklararası pul bazarında faizlərin dəhliz
daxilində formalaşmasına çalışır. Bu proses pul siyasəti qərarlarının transmissiyasının birinci
həlqəsini təşkil edir. Banklararası bazarda qısamüddətli faizlər dəyişəndə digər faizlər, o
cümlədən depozit və kredit faizləri də dəyişir. Bu proses pul siyasəti qərarlarının
transmissiyasının ikinci həlqəsini təşkil edir.
9 Pul siyasətinin əməliyyat çərçivəsi
6. PUL SİYASƏTİ HƏDƏFLƏRİNƏ NAİL OLUNMASINA TƏSİR EDƏN AMİLLƏR
Pul siyasəti hədəflərinə nail olunması əhəmiyyətli dərəcədə bank sisteminin likvidlik
mövqeyindən asılıdır. Bank sisteminin likvidlik mövqeyinə bir sıra amillər təsir göstərir.
Likvidliyə təsir edən başlıca avtonom (yəni Mərkəzi Bankdan asılı olmayan) amil
hökumət hesablarının, xüsusilə də xəzinə qalığının dəyişimidir. Bu amil dövlət büdcəsinin gəlir
və xərclərindən asılıdır. Xəzinə qalığının azalması manatla müxbir hesablara artırıcı, onun
artması isə manatla müxbir hesablara azaldıcı təsir göstərə bilər. Bu amil dövlət büdcəsinin
gəlir və xərclərindən asılıdır. Hökumət hesablarının dəyişiminin likvidliyə təsirini
qiymətləndirə bilmək üçün Mərkəzi Bank Maliyyə Nazirliyi ilə əməkdaşlıq edir.
Digər mühüm amil xalis xarici aktivlərin dəyişimidir. Xalis xarici aktivlər Mərkəzi Bankın
qeyri-rezidentlərlə xarici valyutada və qiymətli metallarla aparılmış aktiv-passiv
əməliyyatların saldosudur. Bu saldo Mərkəzi Bankın valyuta ehtiyatlarının dəyişimindən
asılıdır. Mərkəzi Bank bank sektorundan valyuta aldığı halda xalis xarici aktivlər və manatla
pul bazası, xüsusilə də manatla müxbir hesablar artır. Əksinə, bank sektoruna valyuta satışı
keçirildiyi halda isə xalis xarici aktivlər və manatla pul bazası, xüsusilə də manatla müxbir
hesablar azalır.
Dövriyyədə olan nağd pulların hərəkəti də bank sisteminin likvidlik mövqeyinə təsir
edir. Buraya bank sistemindən kənarda olan nağd pulla yanaşı bankların kassalarında olan
nağd pullar da daxildir. Dövriyyədə olan nağd pulun azalması manatla müxbir hesabların
qalığını artıra, onun artımı isə manatla müxbir hesabları azalda bilər. İqtisadiyyatda
nağdsızlaşma prosesinin getməsi pul bazasının strukturunda nağd pulun payının azalması,
müxbir hesabların payının isə artması ilə müşayiət olunur.
Bütün bunlardan başqa Mərkəzi Bank tərəfindən keçirilən pul siyasəti əməliyyatları da
bank sisteminin likvidlik mövqeyinə təsir edir. Özünün açıq bazar əməliyyatları ilə Mərkəzi
Bank pul siyasətindən kənar amillərin bank sisteminin likvidlik mövqeyinə təsirlərini
neytrallaşdırmağa çalışır.
10 Pul siyasətinin əməliyyat çərçivəsi
7. PUL SİYASƏTİ ALƏTLƏRİ
Mərkəzi Bank tərəfindən tətbiq olunan alətlər daimi imkanlar (bankların təşəbbüsü ilə
keçirilən) alətlərinə və açıq bazar əməliyyatlarına (Mərkəzi Bankın təşəbbüsü ilə keçirilən
sterilizasiya və likvidliyin verilməsi əməliyyatları) bölünür.
Cədvəl 1. Mərkəzi Bankın daimi imkanları və açıq bazar əməliyyatları
Məqsəd Alət növü Alət Girov Tezlik Müddət
daimi Gündəlik
Gecəlik
Əks-REPO
imkanlar (bankların
(overnayt)
müraciəti ilə)
Lombard
Likvidliyin
siyahısı1 (bax
verilməsi
əlavə 1-ə)
Qrafikə
Əks-REPO 7 günlük
uyğun2
açıq bazar
əməliyyatları
AMB-nin
not - Qrafikə uyğun2 1,3,6,9 aylıq
Likvidliyin
hərracı
sterilizasiyası
REPO - Qrafikə uyğun2
7 günlük
daimi Gündəlik
Girovsuz Gecəlik
imkanlar Depozit (bankların
(overnayt)
müraciəti ilə)
1 Mərkəzi Bankın İdarə Heyətinin qərarı ilə təsdiq edilmiş pul siyasəti əməliyyatları üzrə təminat kimi qəbul edilən qiymətli
kağızlar
2 Açıq bazar əməliyyatları zərurət olduğu hallarda aparılır
11 Pul siyasətinin əməliyyat çərçivəsi
7.1. Daimi imkanlar alətləri
Daimi imkanlar alətləri sterilizasiya yönümlü və likvidliyin verilməsi yönümlü olur.
Daimi imkanlar alətlərinin mövcudluğu banklararası bazarda qısamüddətli faizlərin
tərəddüdlərini əhəmiyyətli məhdudlaşdırır.
Sterilizasiya yönümlü daimi imkanlar alətləri. Banklar öz təşəbbüsləri ilə məcburi
ehtiyatlar üzrə öhdəliklər və ödənişlərin fasiləsizliyi üçün tələb olunan vəsait nəzərə
alınmaqla Mərkəzi Bankda gecəlik depozit yerləşdirə bilərlər. Bu əməliyyatlar nəticəsində
müxbir hesablardan vəsait gecəlik müddətə sterilizasiya olunur və növbəti iş gününün
əvvəli geriyə qaytarılır. Gecəlik depozit hər gün saat 16:45-17:00 intervalında Mərkəzi
Bankda yerləşdirilir. Mərkəzi Bankın İdarə Heyətinin 28 yanvar 2025-ci il tarixli qərarına
əsasən 03 fevral 2025-ci il tarixindən etibarən depozitlər növbəti iş günü saat 09:45-dək
geriyə qaytarılmalıdır. Gecəlik depozitlər Mərkəzi Bankın faiz dəhlizinin aşağı həddinə
bərabər faizlə yerləşdirilir.
Likvidliyin verilməsi yönümlü daimi imkanlar alətləri. Banklar öz təşəbbüslərilə
hesablaşmaları həyata keçirmək və məcburi ehtiyatları təmin etmək məqsədilə Mərkəzi
Bankdan məhdudiyyətsiz məbləğdə əks-REPO əməliyyatı ilə gecəlik (overnayt) likvidlik
cəlb edə bilərlər. Gecəlik əks-REPO əməliyyatları üçün təminat qismində Mərkəzi Bankın
İdarə Heyətinin 30 noyabr 2017-ci il tarixli qərarı ilə təsdiq edilmiş pul siyasəti əməliyyatları
üzrə təminat kimi qəbul edilən qiymətli kağızlar (lombard siyahısı) çıxış edə bilər. Bu
əməliyyatların keçirilməsi vaxtı hər gün saat 16:45-17:00 intervalıdır. Mərkəzi Bankın İdarə
Heyətinin 28 yanvar 2025-ci il tarixli qərarına əsasən 03 fevral 2025-ci il tarixindən etibarən
banklar tərəfindən vəsaitlər növbəti iş gününün əvvəli saat 09:45-dək Mərkəzi Banka geri
qaytarılmalıdır. Gecəlik əks-REPO əməliyyatları Mərkəzi Bankın faiz dəhlizinin yuxarı həddi ilə
aparılır.
12 Pul siyasətinin əməliyyat çərçivəsi
7.2. Açıq bazar əməliyyatları
Açıq bazar əməliyyatları Mərkəzi Bankın təşəbbüsü ilə və Mərkəzi Bank tərəfindən
müəyyənləşdirilən kəmiyyət parametrləri ilə aparılır. Açıq bazar əməliyyatları da sterilizasiya
yönümlü və likvidliyin verilməsi yönümlü ola bilər.
Sterilizasiya yönümlü açıq bazar əməliyyatları. Sterilizasiya məqsədilə Mərkəzi Bank
öncədən müəyyən edilən həcmlərdə 1,3,6 və 9 aylıq not hərracları keçirə bilər. Not hərracları
bazar faizləri əsaslı mexanizmlə keçirilir. Başqa sözlə, notların gəlirliyi bazarda tələb-təklif
nisbətindən asılı olaraq formalaşır.
Notların yerləşdirilməsindən əlavə likvidliyin sterilizasiyası məqsədilə öncədən
müəyyən edilən həcmlərdə 7 günlük REPO hərracları keçirilə bilər. 7 günlük REPO
hərraclarının keçirilməsi vaxtı həftənin çərşənbə axşamı və cümə günləri saat 15:00-15:30
müəyyən olunmuşdur. Hərraclar üzrə faizlər faiz dəhlizinin aşağı həddi (faiz dəhlizinin aşağı
həddi daxil edilməməklə) ilə uçot dərəcəsi (uçot dərəcəsi daxil edilməməklə) arasındakı
intervalda dəyişir.
Likvidliyin verilməsi yönümlü açıq bazar əməliyyatları. Likvidliyin verilməsi məqsədilə
öncədən müəyyən edilən həcmlərdə 7 günlük əks-REPO hərracları keçirilə bilər. 7 günlük
əks-REPO hərraclarının vaxtı həftənin çərşənbə axşamı və cümə günləri saat 15:00-15:30
müəyyən olunmuşdur. Hərraclar üzrə faizlər uçot dərəcəsi (uçot dərəcəsi daxil
edilməməklə) ilə faiz dəhlizinin yuxarı həddi (faiz dəhlizinin yuxarı həddi daxil
edilməməklə) arasındakı intervalda dəyişir.
Pul bazarındakı, xüsusilə də banklararası bazardakı vəziyyətdən asılı olaraq digər açıq
bazar əməliyyatları da tətbiq oluna bilər.
13 Pul siyasətinin əməliyyat çərçivəsi
8. MƏCBURİ EHTİYATLAR
Məcburi ehtiyatların norması bankların öhdəliklərinin həcminin müəyyən faizi
nisbətində müəyyənləşdirilir. Banklar tərəfindən məcburi ehtiyatlar “Məcburi ehtiyatların
norması, hesablanması və saxlanması Qaydası”na uyğun olaraq hesablanır və saxlanılır.
Qaydaya uyğun olaraq məcburi ehtiyatlar bankın cəlb olunan öhdəliklərinin hesablama
dövrü (1 ay) üzrə orta günlük qalığı əsasında hesablanır. Hesablama dövrü hər ayın ilk təqvim
günü başlayır və son təqvim günü bitir. Banklar hesablama dövründən sonrakı 5 (beş) iş günü
ərzində məcburi ehtiyatlar üzrə hesabatı Mərkəzi Banka təqdim etməlidir. Növbəti saxlama
dövrünün məcburi ehtiyatları həmin hesabat əsasında müəyyən edilir.
Məcburi ehtiyatlar bankın Mərkəzi Bankda olan müxbir hesablarında saxlanılır.
Saxlama dövrü hesablama dövrü bitdikdən sonrakı ayın 15-ci təqvim günü başlayır və növbəti
ayın 14-cü təqvim gününədək davam edir.
Məcburi ehtiyatların saxlanması üçün aylıq ortalama mexanizmi tətbiq edilir. Yəni
saxlama dövrünün bəzi günlərində məcburi ehtiyat məbləği tələb olunandan aşağı olarsa,
bank qalan günlərdə normadan yuxarı vəsait saxlamaqla aylıq orta göstəricinin normaya
uyğun gəlməsini təmin edə bilər.
Banklar məcburi ehtiyatları hesablama bazasına daxil olan depozitlərin valyutasından
asılı olaraq saxlayırlar. Bu zaman milli valyutadakı və qiymətli metallardakı depozitlər üzrə
məcburi ehtiyatı manat müxbir hesabında, xarici valyutalardakı öhdəliklər üzrə məcburi
ehtiyatı isə ABŞ dollarında olan müxbir hesabda saxlayırlar.
14 Pul siyasətinin əməliyyat çərçivəsi
9. BANKLARARASI PUL BAZARININ İNFRASTRUKTURU
Banklar arasında pul bazarı əqdləri təminatlı və təminatsız əsasda bağlana bilər.
Banklararası təminatlı pul bazarı əsasən Bakı Fond Birjasında (Birja) qiymətli kağızların girovu
ilə bağlanan REPO əməliyyatlarından ibarətdir. REPO əqdi bağlandığı zaman REPO predmeti
olan qiymətli kağızlar depozitar tərəfindən REPO alıcısının hesabında dondurulur.
“REPO bazarında bağlanılan əqdlər üzrə indekslərin hesablanması və açıqlanması
Qaydaları”na edilən dəyişikliklərə uyğun olaraq, Birja tərəfindən hər iş gününün sonuncu
ticarət sessiyası bitdikdən sonra 1 gecəlik, 1 həftəlik, 2 həftəlik və 1 aylıq müddətlərdə
bağlanılmış repo əməliyyatları üzrə AINA (Azn Index Average) indeksləri hesablanır. Bu
indekslər banklar arasında bağlanan təminatlı pul bazarı əqdləri üzrə reprezentativ faiz rolunu
oynayır. İndekslər haqqında məlumatlar ən gec müvafiq əməliyyatların aparıldığı günün
növbəti iş günü saat 10.00-dək Birjanın internet səhifəsində açıqlanır. İndekslərlə yanaşı repo
açılış əqdlərinin nominal üzrə ümumi məbləği, əqdlərin sayı, minimal və maksimal faiz dərəcəsi
də açıqlanır.
Banklararası pul bazarının təminatsız seqmenti əsasən Blumberq ticarət sistemində
bağlanan banklararası pul bazarı əqdlərindən ibarətdir. Bu seqmentin aktivləşdirilməsi
məqsədilə Mərkəzi Bank tərəfindən Blumberq ticarət sistemində yeni platforma istismara
verilmişdir. Platformada banklar arasında bağlanmış təminatsız pul bazarı əqdləri üzrə
öhdəliklərin icrasına effektiv nəzarət mexanizmi formalaşdırılmışdır. Banklar platforma
vasitəsilə manatla cəlbetmə və yerləşdirmə üzrə faiz dərəcələrini elan edir və digər iştirakçı
banklar tərəfindən gələn sorğuların qəbul edilməsi yolu ilə pul bazarı əqdləri bağlanılır. Bu
faiz dərəcələri banklar arasında bağlanan təminatsız pul bazarı əqdləri üzrə reprezentativ faiz
rolunu oynayır.
2 may 2023-cü il tarixindən başlayaraq Mərkəzi Bank özünün rəsmi internet səhifəsində
gündəlik əsasda təminatsız bazarda banklar arasında milli valyutada əməliyyatların orta çəkili
faiz dərəcəsini əks etdirən müxtəlif müddətli AZIR (Azerbaijan Interbank Rate) indekslərini
açıqlamağa başlamışdır. Mərkəzi Bank ötən dövrdə banklararası pul bazarında gedən
proseslərin təhlilini və qabaqcıl beynəlxalq təcrübəni nəzərə alaraq Avropa Yenidənqurma və
İnkişaf Bankının (AYİB) ekspertləri ilə sıx əməkdaşlıq çərçivəsində AZIR indeksinin
hesablanmasının yeni və daha təkmil qaydalarını hazırlayaraq təsdiq etmişdir. Bu indekslər
15 Pul siyasətinin əməliyyat çərçivəsi
9. BANKLARARASI PUL BAZARININ İNFRASTRUKTURU
Mərkəzi Bankın İdarə Heyəti tərəfindən 08.05.2025-ci il tarixində təsdiq edilən “Banklararası
Təminatsız Pul Bazarında İstinad Faiz Dərəcəsinin Hesablanması və Açıqlanması Qaydaları”
əsasında hesablanır.
İndekslərin hesablanmasında Blumberq ticarət platformasında Azərbaycan
Respublikasında fəaliyyət göstərən kommersiya bankları arasında milli valyutada bağlanan
əqdlərdən istifadə edilir. Faiz indekslərilə yanaşı Mərkəzi Bankın internet səhifəsində müvafiq
tələblərə cavab verən əqdlərin məbləği və sayı da açıqlanır. Əlavə olaraq, yeni metodologiya
əsasında toplanan faizli 30, 90, 180 günlük faizlərin və toplanan faizli artan AZİR indeksinin
açıqlanmasına başlanılmışdır.
Yeni metodologiya ilə hesablanan AZIR indeksi Mərkəzi Bankın pul siyasətinin yardımçı
əməliyyat hədəfi kimi istifadə edilir. Bazar iştirakçıları maliyyə bazarında müxtəlif əqdlərin
bağlanması zamanı AZIR indeksindən istinad faiz dərəcəsi kimi istifadə edə bilərlər.
Platforma iştirakçısı olan banklar arasında bağlanmış əqd üzrə öhdəlik yerinə
yetirilmədikdə, öhdəlik həcmində vəsait tələbnamə-tapşırıq əsasında kredit cəlb edən bankın
müxbir hesablarından mübahisəsiz (akseptsiz) qaydada kredit verən bankın müxbir hesabına
köçürülür. Bağlanılmış əqd overnayt (gecəlik) kredit olduqda əqd üzrə öhdəliklər
tələbnamə-tapşırıq təqdim edilmədən Mərkəzi Bank tərəfindən növbəti əməliyyat günü saat
10:00-dək avtomatik qaydada kredit cəlb edən bankın müxbir hesabından silinərək kredit
verən bankın müxbir hesabına köçürülür.
16 Pul siyasətinin əməliyyat çərçivəsi
Əlavə 1. Pul siyasəti əməliyyatları üzrə təminat kimi qəbul edilən qiymətli kağızların siyahısı

Azərbaycan Respublikasının Maliyyə Nazirliyi tərəfindən manatla buraxılan dövlət
istiqrazları;

Azərbaycan Respublikasının Mərkəzi Bankı tərəfindən buraxılan istiqrazlar (notlar);

Dövlət zəmanətli manatla buraxılan istiqrazlar;

“Azərbaycan Respublikasının İpoteka və Kredit Zəmanət Fondu” tərəfindən manatla
buraxılan ipoteka istiqrazları;

Aşağıdakı beynəlxalq maliyyə-kredit təşkilatları tərəfindən manatla buraxılan istiqrazlar:
o Asiya İnkişaf Bankı;
o Avropa Yenidənqurma və İnkişaf Bankı;
o Beynəlxalq Maliyyə Korporasiyası;
o Qara Dəniz Ticarət və İnkişaf Bankı.

Rezident emitentlər tərəfindən manatla buraxılan və beynəlxalq kredit reytinqi
agentlikləri («Standard&Poor’s», «Fitch» və ya «Moody’s») tərəfindən müəyyən edilmiş
reytinqi Azərbaycan Respublikasının dövlət reytinqindən az olmayan korporativ
istiqrazlar.
17 Pul siyasətinin əməliyyat çərçivəsi